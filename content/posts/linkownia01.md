---
title: "Linkownia 01"
slug: "linkownia01"
date: "2020-04-18T10:00:00+02:00"
description: "Przegląd wartościowych linków od Nine Fives Labs"
tags: [devops, kubernetes, software development]
---

Weekend to idealna pora na przegląd ciekawych linków z ostatniego tygodnia. Postanowiliśmy podzielić się z Wami znaleziskami, które w ostatnim czasie utkwiły nam w pamięci, tym samym rozpoczynając pierwszą serię wpisów Nine Fives Labs - Linkownię.

Każdy z nas dodał tu coś od siebie i opatrzył drobnym komentarzem tłumaczącym dlaczego właśnie ten link wyróżnił się spośród innych znalezionych w ostatnim czasie. Zaczynamy!
<!--more--> 
---

## Wojtek poleca: Jedna zakładka, by wszystkie odnaleźć...

**[https://www.devopsbookmarks.org/](https://www.devopsbookmarks.org/)**

Spróbujmy nieco nieszablonowo zacząć naszą pierwszą kolekcję linków od... innej kolekcji linków! ;)

Jeśli czasem zastanawiasz się jakiego opensource'owego narzędzia napisanego w Go użyć do wizualizacji metryk na Linuksie... odpowiedzi możesz poszukać w zakładkach dla każdego DevOpsa. Jeśli chcesz dodać coś do listy zakładek, możesz to zrobić kontrybuując do [repozytorium na GitHubie](https://github.com/zigsphere/devopsbookmarks.org/).

---

## Paweł poleca: First date with kubernetes

**[https://medium.com/tinder-engineering/tinders-move-to-kubernetes-cda2a6372f44](https://medium.com/tinder-engineering/tinders-move-to-kubernetes-cda2a6372f44)**

Artykuł inżynierów Tindera o 14-miesięcznej migracji ich infrastruktury z AWS EC2 na Kubernetesa. Opowieść nie jest bardzo szczegółowa, ale kilka ciekawostek i post-mortemy powodują, że warto przeczytać ją w całości. Spoiler: migracja zakończyła się sukcesem ;) PS Nie przegapcie linku do dobrego artykułu Weaveworks analizującego bug w obsłudze pakietów UDP w conntracku.

---

## Jarek poleca: Trunk Based Development

**[https://trunkbaseddevelopment.com/](https://trunkbaseddevelopment.com/)**

Na tej stronie znajduje się dość obszerny i bogato ilustrowany opis minimalistycznego modelu branchowania w gicie, nazwanego Trunk Based Development. Na pierwszy rzut oka wygląda jak kolejny schemat rozgałęziania i scalania kodu (obok git-flow, GitHub flow, GitLab flow itp.), ale jego opis zawiera całą masę ważnych aspektów procesu rozwoju oprogramowania - nawet jeśli ktoś nie zamierza używać TBD w swojej pracy nad kodem, ta strona - a w zasadzie podręcznik - może okazać się bardzo przydatna. Jest to właściwie kompletny przewodnik po decyzjach, które trzeba podjąć przy ustalaniu sposobów pracy nad projektem programistycznym, a po jego przeczytaniu można dokonać świadomego wyboru schematu dla siebie.
