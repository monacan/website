---
title: "Linkownia 03"
slug: "linkownia03"
date: 2020-04-30T15:30:00+02:00
description: "Przegląd wartościowych linków od Nine Fives Labs [#3]"
tags: [devops, kubernetes, software development, aws, gcp]
series: [linkownia]
---

Przed "długim weekendem" wielu z nas oprócz odpoczynku może planować wykonanie jakiegoś projektu "na boku" - warto zastanowić się nad tym, jak do tego podejść. A jeśli chcecie do tego wykorzystać Google Kubernetes Engine lub przy okazji doszkolić się z Amazon Web Services, to wszystkie z dzisiejszych linków mogą się wam przydać. Miłego czytania!

### Paweł: Czy da się wysycić basen 65536 adresów ip?

Link: [When GKE ran out of IP addresses](https://deploy.live/blog/when-gke-ran-out-of-ip-addresses/)

Krótka opowieść o tym jak domyślne wartości zabierają nam nie tyle marzenia, ale adresy ip. Opis incydentu z GKE obdarzony odrobiną matematyki.

### Wojtek: Danie główne czy przystawka?

Link: [Why I'm Building a Side Dish (And Maybe You Should Too!)](https://noahbragg.com/blog/why-im-building-a-side-dish/)

Dla wielu osób, które chcą "coś" stworzyć najtrudniejszym pytaniem jest właśnie: "co?". Chyba każdy chciałby zacząć jak Facebook i skończyć jak Facebook (przynajmniej jeśli chodzi o liczbę użytkowników), ale nie oszukujmy się: nie każdemu się to uda. Ciekawym podejściem jest odnalezienie projektu odpowiednio balansującego liczbę potencjalnych odbiorców i wymagany nakład pracy. Oczywiste? Być może dla niektórych tak, ale powyższy artykuł tłumaczy logikę prowadzącą do tych rozważań.

### Jarek: AMA z najpopularniejszym nauczycielem AWS na Udemy

Link: [Stephane Maarek AMA on r/AWSCertifications](https://www.reddit.com/r/AWSCertifications/comments/fsfe73/i_am_stephane_maarek_and_i_create_online_courses/)

AMA z autorem najpopularniejszych kursów do certyfikatów AWS w serwisie Udemy. Można się z niego dowiedzieć między innymi trochę o pracy trenera/autora kursów, modelu wynagrodzeń na Udemy, ścieżkach certyfikacji AWS i stanie chmury publicznej we Francji. O samym AWS jest paradoksalnie najmniej, chociaż Stefan nie ukrywa na przykład, że wolałby, aby cała rodzina usług CI/CD spod znaku Code* przestała istnieć :)
