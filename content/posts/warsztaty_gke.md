---
title: "Meetup numer 5: Warsztaty z Kubernetesa na GCP dla początkujących"
authors: ["Jarek Łukow"]
date: "2020-05-13T19:00:00+02:00"
---


Nasze następne spotkanie online będzie miało inną niż zwykle formułę: tym razem będą to warsztaty online przygotowane razem z ekipą [DevOps Series](https://www.meetup.com/DevOpsSeries/).
21 marca o 18:00 poprowadzimy warsztaty z Kubernetesa na Google Cloud Platform.

Transmisja będzie dostępna na naszym [kanale na YouTube](https://www.youtube.com/channel/UCHj2NLqfEFHr1eNT4lt8g4w).

Pokażemy między innymi:
- jak utworzyć nowy projekt na GCP
- jak utworzyć nowy klaster Google Kubernetes Engine (GKE)
- jak zainstalować i uruchomić pierwszą aplikację na nowym klastrze
- jak skonfigurować i przetestować automatyczne skalowanie aplikacji (HPA - Horizontal Pod Autoscaling)

Warsztaty poprowadzą: Mirek Kudła, Jarek Jeznach i Jarek Łukow. Całość będzie trwać około 1,5 godziny.

Uwaga: rejestracja na warsztaty nie jest wymagana, ale jeśli chcesz przechodzić prezentowane kroki razem z nami, musisz mieć własne konto na GCP.
Jeśli jeszcze go nie posiadasz, założenie konta jest darmowe, a każdy nowy użytkownik dostaje na start 300 dolarów do wydania, więc wykonanie warsztatów nie powinno Was nic kosztować. Więcej informacji można znaleźć [tutaj](https://cloud.google.com/free/docs/gcp-free-tier).

Po zakończeniu transmisji nagranie oraz materiały będą nadal dostępne na YouTube oraz GitHubie, więc będziecie mogli przejść nasze scenariusze jeszcze raz na spokojnie, albo obejrzeć wideo jeśli nie uczestniczyliście w warsztatach na żywo.

Do zobaczenia!
